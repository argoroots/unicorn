title: Lõpupidu ja/või ekskursioon
text: |
    ![](./images/image13.jpg)

    Kursuse viimane tund on iga kursuse enda sisustada. Variante on erinevaid - võib külastada teatrit, teha järele mõne tunnis tegemata jäänud ülesande, korraldada lõpupeo jne. Peo puhul tavaliselt võetakse näkse kaasa, kutsutakse lapsevanemad ka tundi, arutatakse mis meeldis/mis ei meeldinud.  Mõnikord on kutsutud ka mõni oma ala spetsialist külla rääkima oma tööst (on kellegi emal või isal vahva tehnoloogiaalane töö nt).

    Meie oma esimese kursuse lõpetasime lõpupeoga. Selle raames ehitasid tüdrukud ise päris lava lõpupeo üllatusesinejale. Lava ehitamiseks jagunesid lapsed 5 erinevasse meeskonda: valgus, heli, eriefektid, animatsioon ja dekoratsioonid.

    Valguse meeskond valgustas lava, heli meeskond pani paika helisüsteemi, eriefektide meeskond tekitas lavale lõkkeefekti ning dekoratsioonide meeskond  koos animatsiooni meeskonnaga panid lava taustale liikuma tüdrukute endi poolt eelnevates tundides animeeritud videoklipid ja lisasid erinevaid dekoratsioonielemente. Seda kõike loomulikult juhendajatega koos.

    ![](./images/image4.jpg)

    Lisaks käisime Estonia teatris ekskursioonil, kus tüdrukud nägid oma silmaga, mismoodi kõik kursusel läbi võetud teemad ühes kohas terviku moodustab.
