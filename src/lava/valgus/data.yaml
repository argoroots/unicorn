title: Valgus. Kuidas valgustada lava?
text: |
    ![](./images/image15.jpg)

    Teemad, millest tunnis rääkida:

    *   Milliseid erinevaid valgustekitajaid kasutatakse laval?
    *   Mis vahe on eest- ja tagantvalgusel?
    *   Mis on spot\-valgusti?
    *   Milliseid erinevaid pirne on olemas?
    *   Mis on filtrid ja milleks neid kasutatakse? Külmad toonid, soojad toonid.
    *   Milleks on vaja valguspulti?
    *   Kuidas vahetada pirni?
    *   Kuidas vahetada patareisid?
    *   Kuidas kasutada LED valgust enda ohutuse tagamiseks pimedas?
    *   Kuidas maalida valgusega?

    Loe ka meie kogemust tunnist:

    [https://hkunicornsquad.home.blog/2018/10/03/keelega-klemme-ei-katsu/](https://www.google.com/url?q=https://hkunicornsquad.home.blog/2018/10/03/keelega-klemme-ei-katsu/&sa=D&source=editors&ust=1661934512565156&usg=AOvVaw2VAILyJTdbT8t-w6zz9hoW)

    * * *

    Huvitavat

    *   Tuntud ameerika leidur ja ärimees Thomas Alva Edison, keda peetakse elektripirni isaks, omandas hariduse peamiselt iseõppimise teel
    *   LED lampidega on võimalik rattale multikas jooksma panna.  Otsi Youtube’ist videosid märksõnadega: LED light bike wheel
    *   Las Vegases põleb nii palju tulesid, et kosmosest vaadates on linn ilmselt kõige eredam koht Maa peal.

    Kuidas ehitada lavavalgust?

    Ülesande eesmärk on valguse abil lavale luua erinevaid meeleolusid ning tuua esile erinevaid situatsioone ja objekte, kasutades erinevaid valgustamisvõtteid ja filtreid. Ülesanne on mõeldud tegutsemiseks 2-3 suurustest gruppides.

    Ülesande läbiviimiseks on vaja: lavamaketti (koos kõigi lisadega), 4 prožektorit, 4 pirin prožektoritesse, värvilisi filtreid, pikendusjuhet, millel on igal pesal eraldi lüliti, väikest taskulampi spot-valgustuseks, pikendusjuhtmeid, väikeseid figuure mängimiseks (ei ole kaasas).

    Tegevus: Iga grupp paneb lava ise kokku, kinnitavad prožektorid, valivad lava “meeleolu” kasutades filtreid. Proovivad ees- ja tagantvalguse erinevusi, lülitades erinevaid prožektoreid sisse-välja. Proovivad tekitada väikese taskulambiga ühele elemendile spot-valgust. Mõtlevad välja etenduse lähtuvalt oma lava valguslahendusest. Üks on nn valgustehnik, kes vastutab etendusel õigeaegselt süttivate lampide eest, võimalusel filmivad oma etendust. Nt: lava on pime, süttib eesvalgus, lavale ilmub tegelane, mingi tegevus, ilmub ka teine tegelane, süttib ka tagantvalgus, mingi tegevus, kõik pimeneb, tegelane spot-valguses. Ühesõnaga, las mängivad. :)

    Vaata videojuhist: “Valgus. Kuidas ehitada lavavalgust?”

    [https://youtu.be/sgAnGkhn8\_g](https://www.google.com/url?q=https://youtu.be/sgAnGkhn8_g&sa=D&source=editors&ust=1661934512567814&usg=AOvVaw0aeoz50DofvUNScyir6lH2)

    NB! Filtrite raamid on kursuste käigus rändama läinud. Sellest ei ole midagi, sest filtreid prožektorite ette asetada ka ilma raamideta. On isegi lihtsam ja kiirem vahetada. :)

    Kuidas valgusega ratta kodaratesse mustrid tekivad?

    Ülesande eesmärk on rattale kinnitada LED-valgustid.

    Ülesande läbiviimiseks on vaja: LED-valgusteid, patareisid, jalgratast (ei ole kaasas).

    Vaata videojuhist: “Kuidas rattale mustrid jooksma panna?”   [https://youtu.be/KQsfvIDIQcw](https://www.google.com/url?q=https://youtu.be/KQsfvIDIQcw&sa=D&source=editors&ust=1661934512569816&usg=AOvVaw0bAd9uRhB68KFFBjLEPU98) (videojuhises kasutatud jalgratta pukk ei ole vajalik, lihtsam ja stabiilsem on ratas lihtsalt keerata tagurpidi)

    Kuidas valgusega maalida? (lisaülesanne, kui aega jääb üle)

    Ülesande eesmärgiks on joonistada laseri või väikese taskulambi või mõne muu valgusallikaga õhku mingi element ja püüda see pildile.

    Ülesande läbiviimiseks on vaja: telefoni (ei ole kaasas), Slow Shutter või mõnda muud sarnast rakendust, pimedat ruumi, väikest valgusallikat nt laser või taskulamp.

    Tegevus: Leidke täiesti pime ruum, laadige telefoni Slow Shutter (või mõni muu sarnane) rakendus valige Light Trail mode, seadistage Light Sensitivity võimalikult kõrgeks, määrake shutter speed (nt 4 sek või enam) ja tõmmake ISO nii madalaks kui saab. Proovige õhku joonistada nt süda sel ajal kui teine teeb läbi Slow Shutter rakenduse pilti (aega on joonistada 4 sekundit või niikaua kui pikaks määrasid shutter speed’i). Samale pildile saab joonistada järgmise pildi ajal uue kihi - nt noole südamest läbi.

    Kui juhendajate seas on fotograafiaga tegelejaid, siis loomulikult saab sama ülesannet lahendada kasutades profikaamerat.

    Otsi Youtube’st Long Exposure Light Paint app, Light Painting with an iPhone, Light Painting

    ![](./images/image11.png)

    * * *

    Valgus

    Kastis on

    *   5 kokkupandavat lava, mõõdud 35x45x35 cm (plaat, 4 jalga, 2 kolme auguga posti, 2 kahe auguga posti, 2 pikka pulka, 2 lühikest pulka, tagasein).
    *   10 tk kardinad
    *   10 konksud
    *   20 prožektor
    *   20 led-pirn
    *   20 liblikmutter (10 väikest esimestele ja 10 suuremat tagumistele postidele)
    *   10 polti
    *   ~30-40 värvilist filtrit
    *   5 tk lülititega (igal pesal oma lüliti) pikendusjuhet
    *   2 tavalist pikendusjuhet
    *   5tk led-lambid rattale
    *   15 AAA patareid

    Lisaks on vaja (ei ole kaasas):

    *   minifiguurid vm mänguasjad (ei ole kaasas, lapsed võtavad ise)

    Kontrolli, et kasti saaks tagasi:

    *   5 kokkupandavat lava, mõõdud 35x45x35 cm (plaat, 4 jalga, 2 kolme auguga posti, 2 kahe auguga posti, 2 pikka pulka, 2 lühikest pulka, tagasein)
    *   10 tk kardinad
    *   10 konksud
    *   20 prožektor
    *   20 led-pirn
    *   20 liblikmutter
    *   10 polti
    *   ~30-40 värvilist filtrit
    *   5 tk lülititega (igal pesal oma lüliti) pikendusjuhet
    *   2 tavalist pikendusjuhet
    *   5tk led-lambid rattale
    *   15 AAA patareid

    Veel:

    See on meie kõige suurem ja raskem tund. Kaalub umbes 30 kg. Pakendame selle  kahte  kasti. Palun võtke endale transportimisel abilised!
