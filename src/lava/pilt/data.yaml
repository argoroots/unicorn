title: Pilt
subtitle: Kuidas teha lavale taust?
text: |
    ![](./images/image1.jpg)


    ## Teemad, millest tunnis rääkida

    - Mis on kihid ja kus neid kasutatakse?
    - Mis on stentsel (šabloonkunst)?
    - Kuidas stentslit tehakse?
    - Kuidas tehakse grafitit?
    - Mis rolli mängivad pildi juures heledus ja tumedus ning kontrast?
    - Milliseid kujundusgraafika programme on olemas?

    [Loe ka meie kogemust tunnist](https://hkunicornsquad.home.blog/2018/09/22/vaibanoad-ja-50-kaneelisaia/)


    ## Huvitavat

    - Kui sa teed grafiti ilma pinnaomaniku loata, siis võib seda pidada vandalismiks.
    - Grafiti algelisi vorme võis leida juba Vanas Roomas ehitiste seintele uuristatud piltidena.
    - Tänapäevane grafiti sündis 1960ndate teises pooles USA-s Philadelphias.
    - Šabloonkunsti kasutatakse väga erinevates valdkondades, alates hoiatussiltidest tänavatel kuni tõelise kunstini välja.
    - Tänapäeval on stentslite abil, kasutades kihiti värvipihustamist, võimalik teha väga tõetruud ja suurt kunsti. Uuri lähemalt otsides Youtube’ist märksõnu: sencil graffiti,  stencil graffiti art, layered stencil.


    ## Kuidas teha kihilist grafitit?

    Ülesande eesmärk on teha stencil tehnikas grafiti, mis on kantud lõuendile kasutades välja lõigatud šabloone ja spreivärve.

    #### Ülesande läbiviimiseks on vaja
    - pildi tükke
    - lõikamisaluseid
    - vaibanuga/skalpelli
    - kleeplinti
    - markerit
    - kahte erinevat värvi grafitivärve (nt kuldne, must)
    - lõuendit või mõnda suuremat paberit (sobib ka tapeedi tagumine külg) - _Suur valik sobivaid lõuendeid on müügil nt [Jyskis](https://www.jysk.ee/artico-tekstiiliraam-333-90-artc-ee.html)_

    [Vaata videojuhist](https://youtu.be/mtjFz0867q0)


    ## Kuidas teha stencil tehnikas grafiti iseenda portreest? (lisaülesanne)

    Ülesande eesmärk on teha selfie’st stencil tehnikas grafiti, mis on kantud paberile või lõuendile  kasutades  välja lõigatud šablooni ja spreivärve.

    #### Ülesande läbiviimiseks on vaja
    - telefoni selfie tegemiseks (ei ole kaasas)
    - arvutit (ei ole kaasas)
    - printerit (ei ole kaasas)
    - lõikamisaluseid
    - vaibanuga/skalpelli
    - markerit
    - grafitivärvi
    - paksemat paberit (nt 160g)

    Ülesande läbiviimine: tee endast foto, tõmba see arvutisse, otsi (guugelda otsides märksõnu online stencil maker) mõni tasuta online stencil maker lahendus või kasuta mõnda muud endale meeldivat rakendust, millega saab reguleerida pildi hele-tumedust. Prindi saadud pilt paksema paberi peal välja ja toimeta samamoodi nagu eelmise ülesande puhul - lõika tumedad osad välja, aseta tekkinud šabloon seinale või teisele paberile ja piserda u 20 cm kauguselt värviga üle.


    ## Kastis on

    - 2 kaitsepaberit
    - laste arv  lõikematid
    - 1 must aerosoolvärv
    - 1 kuldne aerosoolvärv
    - varu pihustuskorgid
    - laste arv vaibanoad
    - 1 rull maalriteip
    - seinanäts
    - 15 must marker
    - laste arv\*2 A4 160g paberit
    - 1 kmpl puzzle (puzzle koosneb 8 a4 paberist, millel tuleb printimisest jäänud valged ääred märgistatud kohtadelt ära lõigata)

    NB! “Kastis on” nimekiri sisaldab vahendeid, mis on mõeldud ühe tunni läbiviimiseks. Kui kastis on kulumaterjale rohkem või pakendatud kirjaga “järgmisele grupile”, siis see kast liigub teie käest otse järgmisele grupile ja lisa kulumaterjalid on mõeldud järgmise grupi tunniks.


    ## Lisaks on vaja (ei ole kaasas)

    - Lõuendit  või suuremat tükki paberit (sobib ka nt tapeedi tagumine külg). Grafiti  ise on u 50-55cm läbimõõduga ring. Suur valik lõuendeid on müügil nt Jyskis.


    ## Kontrolli, et kasti saaks tagasi

    - kaitsepaber, mis jäi kasutamata
    - laste arv lõikematid
    - varu pihustuskorgid, mis ei olnud kasutuses või on veel kasutuskõlblikud
    - 1 must aerosoolvärv, kui ei saanud tühjaks
    - 1 kuldne aerosoolvärv, kui ei saanud tühjaks
    - laste arv vaibanoad
    - 1 rull maalriteipi, kui ei saanud otsa
    - laste arv must marker
    - laste arv\*2 A4 160g paberit, mis jäi alles


    ## Veel

    Värvid on vee baasil ja kõige lastesõbralikumad, mis hetkel saada on. Kuigi see ei ole mürgine, soovitame ikkagi võimaluse korral teha pihustamist õues või lahtiste akendega ruumis. Peale kasutamist palun pange korgid vette likku ja puhastage enne kasti tagasi panemist. Siis ei kuiva värv korgi sisse ära ja järgmised grupid saavad neid samuti kasutada.

    Puzzlel on 8 suuremat tükki (+ eraldi näo osa). Kui lapsi on rohkem, saab need veel omakorda pooleks lõigata!
